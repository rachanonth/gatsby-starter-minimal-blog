---
title: "สอบ P2 P3"
date: 2019-11-16
tags:
  - Planner_Journal
  - Finance

slug: "/Investment-planner"
---



## สอบ P2 ตราสารที่มีความซับซ้อน (ตราสารหนี้และกองทุนรวม)

หลังจากสอบ IC plain หรือ P1 กับ IA ผ่านไปแล้ว ก็เลยลงสอบ P2 ต่อตามแผนเลย

ครั้งนี้มีเวลาเยอะ แต่ก็มาอ่านหนังสือจริงจังตอนสัปดาห์สุดท้ายก่อนสอบ โดยอ่านหนังสือของตลาดหลักทรัพย์ไป 1 รอบแล้วก็มาลอง[ทำตัวอย่างข้อสอบของพ่อบ้านนักลงทุน](https://shopee.co.th/product/34452603/9913168170/) ได้ไป 82 คะแนนจาก 100 คะแนน ก็เลยค่อนข้างมั่นใจว่าสอบจริงคงผ่านอยู่แล้ว แต่ก็มาทวนจากสรุปเนื้อหาของคุณ [kititouch](https://www.kititouch.com/p2-exam/) ได้อีก 1 รอบซึ่งช่วยได้เยอะเหมือนกัน

พอถึงการสอบจริง จะเป็นแบบ 4 ตัวเลือก จำนวน 25 ข้อทำบนคอมพิวเตอร์ ให้เวลาทำ 40 นาที มีเนื้อหา 3 ส่วนจากหนังสือ มีคำนวณไม่เยอะ ใช้เครื่องคิดเลขธรรมดาได้ มีกระดาษทดให้ ใช้เวลาทำไป 25 นาทีถึงเสร็จ แต่ยังออกจากห้องสอบไม่ได้ เลยนั่งทวนข้อไม่มั่นใจจนครบ 30 นาที ถึงกดส่งคำตอบ แล้วก็ผ่านตามที่คาดไว้ (เกณฑ์ผ่านคือ 70%)



## สอบ P3 หลักสูตรความรู้เกี่ยวกับตราสารที่มีความซับซ้อน (สัญญาซื้อขายล่วงหน้า)

พอสนามสอบต่างจังหวัดเปิดสอบรอบแรกของปีนี้ก็สอบ P3 ต่อเลย

ครั้งนี้มีเวลาเยอะ วางแผนอ่านหนังสือไว้สองสัปดาห์ก่อนสอบ โดยอ่าน[หนังสือของตลาดหลักทรัพย์](https://www.mebmarket.com/ebook-68877-ความรู้เกี่ยวกับผลิตภัณฑ์ตลาดทุน-ตราสารที่มีความซับซ้อน-สัญญาซื้อขายล่วงหน้า)ไป 1 รอบซึ่งเนื้อหาค่อนข้างเยอะกว่า P2 แต่พอมาลองทำ[ตัวอย่างข้อสอบของตลาดหลักทรัพย์](https://www.set.or.th/set/professional/html.do?name=practice_exam_ic_complex_m2&innerMenuId=114)ดู ปรากฎว่าออกไม่ได้ลึกมากเน้นแค่พื้นฐาน ส่วนคำนวณก็ออกสูตรไม่ซับซ้อน ก็เลยไม่ได้ทวนสรุปอะไรเลย

การสอบจริง จะเป็นแบบ 4 ตัวเลือก จำนวน 50 ข้อทำบนคอมพิวเตอร์ ให้เวลาทำ 80 นาที มีเนื้อหา 5 ส่วนจากหนังสือ มีคำนวณไม่เยอะ ใช้เครื่องคิดเลขธรรมดาได้ มีกระดาษทดให้ (ประสบการณ์จากครั้งที่ผ่านมาพบว่าใช้เครื่องคิดเลขในโปรแกรมสอบก็เพียงพอ เลยไม่เอาเครื่องคิดเลขไปเลย) ใช้เวลาทำไป 35 นาทีถึงเสร็จ นับข้อไม่มั่นใจว่าไม่เกิน 9 ข้อก็กดส่งคำตอบ เลยแล้วก็ผ่านตามที่คาดไว้ (เกณฑ์ผ่านคือ 70%)
